ओउम जद पवन न होता पाणी न होता । न होता गंग दर तारु । गउ न गोरु माया जा न होता । न होता हेत पियारुं । माय न बाप न बहण न भाई साषण सैण न होता । न होता पष परवारुं । लख चौरासी जीया जुणी न होति । न होति बणि अठारा भारुं । सप्तापताल फुंणीद न होता । न होता सागर खारु । अजिया सजिया जीया जुणी न होती बणी अठारा भांरु । न होती कुडी भारतारु । अर्थ न गर्थ न गर्व न होता । न होता तेजी तुरंत तुखारु । हाट पट्ण बाजार न होता । न होता राज दवारु । चाव न चहन न कोह्का बाण न होता । तद होता एक निरंजन शंभु, कै होता धंधुकारु । बात कदो की पुछै लोई । जुग छतीसु बिचारु ताह परैरे अवर छतीसुं । पहला अंत न पारु । म्हे तदपण होता अब पण आछै, बल २ होयसां कह कद कद का करुं विचारुं ।।4।।