ओ३म् मैंकर भुलामंड पिराणी । काचै कन्ध अगाजूँ । काचा कंन्ध गले गल जायसैं । बीखर जैला राजों । गड बड गाजा कांय बिबाजा । कण बिण कूकस कांय लेणा । कांय बोलो मुख ताजों । भरमी बादी अति अहंकारी । लावत यारी । पशुवां पडै भरांन्ति । जीव विणासै लाहै कारणै । लोभ सवारथ खायबा खाज अखाजों। जो अति काले ले जम काले तेपण खीणा । जिहिं का लंका गढ था राजों बिन हरित पाखर बिन गज गुडियों । बिन ढोला डूमां लाकडीयों । जाकै परसण बाजा बाजै। सो अपंर पर काय न जपो हिंदू मुसलमानों । डर २ जीवकै काजै । रावा रंका राजा रांवां। रावत राजा। खाना खोजां। मीरां मुलका घंघ फकींरा। घंघा गुरंवा। सूर नर देंवा। तिमर जू लंगा। आय सां जोय सां । साह पुरोहितां । मिश्रही ब्यासां रुखां बिरंखा । आव घटंती । अतरा माहे कूणं विशेषो मरणत एको माघों । पशु मुकेरुं लहैन फेरु । कहै जमेरु सब जग केरुं । साचै सै हर कर घणेरु । रिण छाणैज्यूं बीखर जैला । तातै मेरु न तेरुं।विसर गया ते माघूं । रक्तूं नातू सेतूं धातूं । कुमलावै ज्यूँ सागूं जीवर पिंड बिंछोवा होयसी । तदिन दाम दुगाणी। आडण पैको रती बिसोवा सीभे नाहीं।ओपिंड काम न काजूं।आवत काया लेआयो थो जातैं सुको जागो । आवत खिण एक लाई थी । पर जातै खिणी न लागो । भाग परापति कर्मा रेखां । दरंगे । जबला २ माघों । बिरखे पान भडे भड जायला । तेंपण तई न लागूं । सेतूं दगधू कवलज कलीयों । कुमलावै ज्यूं शांगूं । ऋतूबशंती आई । और भलेरा शांगूं । भुला तेण गयारें प्राणी । तिंही का खोज नमाघूं । विष्णू २ भण लई न साई । सुर नर ब्रम्हा को न गाई । तातैं जबर बिन डसीरे भाई । बास बसंत कीवी । न कमाई । जबर तणा जमदूत दहैला । तातै तेरी कहा न बसाई॥६४॥