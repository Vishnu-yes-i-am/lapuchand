ओ3म् तइया सांसू तइया मासूं । तइया देह दसाई ।। उत्तम मध्यम क्युं जाणीजै घ् बिबरस देखो लोई ।। जाकै बाद बिराम बिरांसा सांसो । सरसा भोला चालै ।। ताकै भीतर छोतल कोई । जाकै बाद बिराम बिरांसो सांसो ।। भोलो भागो ताके मूले छोतन होई । दिल 2 आप खुदायबन्द जाग्यो । सब दिल जाग्यो सोई । जो जिंदो हज काबै जाग्यो । थल सिर जाग्यो सोई ।। नाम विश्णू कै मुसकल घातैं । ते काफर सैतानी ।। हिंदु होय कर तीरथ न्हावै, पिंड भरावै । तेपण रहया इवांणी ।। जोगी होय कै मुंड मुंडावै कान चिरावै। गोरख हटडी धोकै, तेपण रहया इवांणी ।। तुरकी होय हज काबो धोकै, भूला मुसलमाणी । के के पुरूश अवर जागैला , थल जाग्यो निज बाणी।। जिहिं कै नादे वेदे षीले षब्दे, लक्षणे अंत न पारूस्ं। अंजन माहिं निरंतर आछै,सो गुरू लक्ष्मण कवारूं ।।५०।।