ओ३म् भोम भली क्रुषाण भी भला खेवट करो कमाई । गुरु प्रसाद काया गढ खोजो । दिल भीतर चोर न जाई । थलिये आय सतगुरु परकाश्यो । जो लै पडि लोकाई । एक खिण मै तीन भवन म्हें पोखां । जीवा जूण सवाई । करण समो दातार न हूवो । जिन कंचन बाहू उठाई । सोई कबीसा कवल न बेडी । सायर जिसी तलाई । लंक सरीखो कोट न देख्यो । समंद सरीखी खाई । दशरथ सो कोइ पिता न देखो । देवल देसी माई । सीत सरीखी तिरिया न देखि । गरब न करीयों काई । हनमत सो कोई राव न देख्यो जिन चोहचक आन फिराई । एक तिरिया कै राहा बेधी । लंका फेर बसाई । संखा मोहरा सेतम सेतूं । ताक्यूं बिलगै काई । ब्राम्हण था ते वेदे भूला । काजी कलम गुमाई । जोग बिहूंणा जोगी भुला । मुंडिया अकल न काई । यह कलयुग में दोय जन भुला । एक पिता एक माई । बाप जाणै मेरै बहूटल आवै । बाजै बिरद बधाई । म्हे शंभू का फरमाया आया । बैठा तखत रचाई । दोय भुजडंडे परबत तोलां । फेंरा आपण राई । एक पलक मैं सर्व संतोषां । जीया जूण सवाई । जुगां २ को जोगी आयो । बैठा आसन धारी । हाली पूछै पाली पूछै । यह कलि पूछण हारी । थली फिरंतो खिलेरी पूछै । मेरी गुमाई छाली । बांण चहोड पार धीयो पूछै । किहिं अवगुण चूकै चोट हमारी । रहोरे मुर्खा मुग्ध गवारा । करो मजूरी पेट भराई । है है जायो जीव न घाई । मैडि बैठो राजेन्द्र पूछै ठाकर पूछै और पूछै कीर कहारी । सोक दुहागण तेपण पूछे ले ले हाथ सुपारी । बांझ तिरिया बहुतेरी पूछै । किसी परापति म्हारी । त्रेतायुग में हीरा बिणज्या । द्वापर गऊ चराई।व्रुन्दावन में बंशी बजाई कलयुग चारी छाली।नव खेडी म्हें आगे खेडी । दशवें कालंके की बारी । उत्तम देश पसारो मांड्यो । रमण जुवारी । एक खंड बैठा नवखंड जीता को ऐसो लहो जुवारी। एक खंड बैठा नवखंड जीता । को ऐसो लहो जुवारी॥८५॥