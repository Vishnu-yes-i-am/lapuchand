ओउम दील साबत हजकोबा नेडै । क्या उलबंग पुकारो । भाई नाऊं बलद पियारो । ताकै गलै करद क्यों सारो । बिन चिन्हैं खुदाय बिबरजत । केहा मुसलमो । काफर मुकर होयकर राह गमायो । जोय २ गाफल करै धिगाणों । ज्युं थे पच्छिम दिशा उलबंग पुकारो । भलजे यों चीन्हों रहमाणों । तो रुह चलंतै पिणड पडंतै । आवे भिस्त बिमाणों । चढ २ भींते मडी मसीते । क्या उलबंग पुकारो । काहे काजै गऊ बिणासो । तो करीम गऊ क्युं चारी । काहे लीयों दुधुं दहियुं । काहे लीयों धियुं महियुं । काहे लीयुं हाडुं मासुं । काहे लीयुं रक्तुं रुहियुं । सण रे काजी सुणरे मुल्लां । यामै कोंण भया मुरदारुं । जीवा ऊपर जोर करीजै । अंतकाल होयसी  भारू   ।।9।।