ओउम हिंदु होय कै हर क्युं ना जंप्यो । कांय दहदिश दिल पसरायों । सोम अमावस आदितबारी । कांय काटी बनरायों । ग्रहण गहंतै । बहण बहंते । निर्जल ग्यारस मुल बहंते । कांयरे मुरखा तैं पामंग सेज निहाल बिछाई । जादिन तेरे होम न जापे न तप न किरिया । जान कै भागी कपिला गाई । कुडतणों जे करतब कीयो नातै लावनसायों । भुला प्राणी आल बखाणी । न जंप्यो सुररायों । छंदै कहां तो बहुता भावै। खरतर को पतियायों । हिव की बेलां हिव न जाग्यो । शंक रह्यो कदरायों । ठाढी बेला ठारन जाग्यो । ताती बैलां तायों । बिम्बै बेलां विष्णु न जंप्यो । ताछै का चीन्हों कछु कमायों । अति आलस भोला वै भुला । न चीन्हो सुररायों । पारब्रह्म की सुध न जाणीं । तो नागे जोग न पायो । परशुराम कें अर्थ न मुवा । ताकी निश्चै सरी न कायों ।।7।।