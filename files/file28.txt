ओ3म् आयो हंकारो जीचडो बुलायो । कह जीवडा क्या करण कमायो ? थरहर कंपै जिवडो डोलै । उत माई पीवन कोई बोलै ।। सुकरत साथ सगाई चालै । स्वामी पवणा पाणी नवण करंतो चदे सूरे शीस नवन्तो । विष्णु सुरां पोह पूछ लहन्तो ।। इहिं खोटे जन मन्तर स्वामी । अहनिश तेरो नाम जंपतो ।। निगम कमाई मांगी मांग । सुरपति सथा सुरासू रंग सुरपति सुरां सूं मेलो ।। निज पोह खोज ध्याइये । भोम भली कृशाण भी भला ।। बूठो है जहां बाहिये । करशण करो सनेही खेती ।। तिसिया साख निपाइये । लुणचुणलीयो मुरा तब कीयो ।। कण काजै खडगाहिये । कणतुस झेडो होय  नवेडो ।। गुरू मुख पवन उडाये । पवणा डोलै तुस उडेला कणले अर्थ लगाइये ।। यूं क्यूं भलो जे आप न जरिये । औरां अजर जराइये।। यूं क्यु भलो जे आप न फरिये । अवरां अफर फराइये ।। यूं क्यूं भलो जे आप न डरिये । अवरां अडर डराइये ।। यूं क्यूं भलो जे आप न मरिये । अवरां मारन धाइये ।। पहलै किरिया आप कमाइये । तो औरान फरमाइये ।। जो कुछ कीजै मरणै पहलै । मत कहि मर जाइये ।। शौच स्नान कियो जिन नाहीं । होय भतूला बहाइये ।। रतन काया मुख सूवर बरगों । अब खल झखे पाइये ।। सवामण सोनो करणै पाखो। किण पर वाह चलाइये। एक गऊ ग्वाला रिषि मांगी । करण पखो किण सुरह सुबच्द दुहाइये।। करण पखो किन कश्चन दीन्हों । राजा कवन कहाइये ।। रिण ऋमृध्ये स्वामी करण पाखो । कुण हीराडसन पुलाइये ।। किहिं निश धर्म हुवै धुर पूरो । सुर की सीाा समाइये ।। जेनबिए नवणी खबिए खवणी । जरिये जरणी ।। करिए करणी । तो सीख हुंया घर जाइए ।। अहनिश धर्म हुवै धुर पूरो ं सुर की सभा समाइये ।। किहिं गुण बिदरो पार पहूतो । करणै फेर बसाइये ।। मन सुख दान जु दीन्हों बिदरै । सुर की सभा समाइये ं निज पोह पाखो पार असीपुर । जाणी गीत बिवाहे गाईये ।। भरमी भूला बाद बिबाद । अचार बिचार न जाणत स्वाद ।। कीरत के रंग राता मुरखा मन हठ मरै । तेपार गिराए कित उतरै ।। ३० ।।