ओ३म् आतर पातर राही रुक्मन् । मेल्हा मंदिर भोयो । गड सोवना तेपण मेल्हा । रहा छडा सी जोयों । रात पडता पाला मी जाग्या । दिवस तपता सुरुं । ऊन्हा थाडा पवना भी जाग्या।घन बरसता नीरुं । दुनीतणा ओचाट भी जाग्या । के के नुगरा देता गाल गहीरुं । जिहि तन ऊंना ओढण आढा । तिहिं ओढता चीरु । बारा काजै पडो विछोहो । संभल २ भुरु । राघो सिता हनवत पाखो । कोन बंधावत धीरु । मागर मणीयां काच कथिरुं । हीरस हीरा हीरुं।विषा पटंतर पडता आया । पूरस पूरा पूरुजे रिण राहे सूर गहिजै । तो सुरस सूरा सूरु । दुखिया है जे सुखिया होयसै । करसै राज गहिरु । महा अंगीठी बिरपा ओल्हो । जेठ न ठंडा नीरुं । पलंग न पोढण् । सेज न सोवण । कंठ रुलंता हिरुं । इतना मोह न मानै शंभु । तही तहीं तहीं सूसीरुं। घोडा चोली बाल गुदाई । श्री राम का भाई। गुरु की बाचा बहियों। राघों सिता हनवत पाखो । दुख सुख कासूं कहियो॥६३॥