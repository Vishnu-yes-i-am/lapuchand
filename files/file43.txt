ओ3म् दोय मन दोय दिल सिंवीं न कंथा । दोय मन दोय दिल पुलीन पथा ।। दोय मन दोय दिल कही न कथा । दोय मन दोय दि ल सुणी न कथ्थ । दोय मन दोय दिल पंथ दुहेला । दोय मन दोय दिल गुरू न चेला ।। दोय मन दोय दिल बंधी न बेला । दोय मन दोय दिल रब्ब दुहेला ।। दोय मन दोय दिल सई न धागा । दोय मन दोय दिल भिडे न भागा।। दोय मन दोस दिल भवे न भेऊ । दोय मन दोय दिल टेव न टेऊं ।। दोय मन दोय दिल केल न केला । दोय मन दोय दिल स्वर्गे न मेला ।। रावल जोगी तां तां फिरयो । अण चींन्हें के चाहयों ।। काहे काजै दिशा बरखेलो । मन हठ सीख न कायों।ं जोग न जोग्या भोग न भोग्या । गुरू न चींन्हों रायो ।। कण विण कूकस कार्ये पीसा । निश्चै सरी न कायों ।। बिन पायचिये पग दुख पावै । अवधू लोहे दुखी सकायों ।। पारब्रहम की सुध्द न जांणी । तो नागे जोग न पायों ।। ४५ ।।