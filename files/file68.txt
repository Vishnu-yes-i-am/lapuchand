ओ३म् धवण धूजै पाहण पूजै । वेफ्रमाई खुदाई । गुरु चेलै कै पाए लागै देखो लोग अन्याई । काठि कण जो रुपा रेहण् । कापड माह छिपाई । नीचा पड पड तानै धोकै । धीरा रे हरि आई । ब्राम्हण नाऊं लादण रुडा । बूता नाऊं कूता बै । अपहाने पोह बतावै । बैर जगावैं सूता । भूत परेती जाखाखांणी । यह पाखंड परवाणो । बल २ कूकस कांय दलीजै । जामै कणूं न दाणू । तेल लीयो खल चोपै जोगी । खलपणसूंघी बिकाणो । कालरबीज न बीज पिराणी । थल सिर न कर निवाणो । नीर गण छीलर काय सोधो । रीता रह्या इवाणी । भवंता ते फिरंता । फिरंता ते भवंता । मडे मसाणे । तडे तडंगे । पडे पखाणे । हांतो सिध न कोई । निज पोह खोज पिराणी । जे नर दाबों छोडयो मेर चुकाई । राह तेतीसों की जाणी॥७१॥