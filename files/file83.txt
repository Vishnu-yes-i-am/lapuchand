ओ३म् जुग जागो जुगजाव पिरांणी । कांय जागता सोवो । भलकै बीर बिगोवो होसी । दुश्मन कांय लकोवो । लेकूंची दरवान बुलावो । दिल ताला दिल खोवो । जंपोरे जिण जंप्यो जणीयर् । जपसी सो जिण हारी । लह २ दाव पडता खेलो । सुर तेतींसा सारी । पवन बंधान काया गढकाची । नीर छ्लै ज्यूँ पारी । पारी बिनसै नीर ढलैलो । ओपिंड काम न कारी । काची काया द्रुढ कर सीचो । ज्यूँ ईधन की भारी । शील स्नाने संजमे चालो । पाणी देह पखाली । गुरु के बचने निव खिव चालो । हाथ जपो जपमाली । वस्तु पियारी खरचो क्यू नाही । किहिं गुण राखो टाली । खरचे लोहो राखे टोटो । बिबरस जोय निहाली । घर आगी इत गोवल बासो । कूडी आधो चारी । आज मूवा कल दूसर दिन है । जो कुछ सरै तो सारी।पीछै कलीयर कागा रोलो । रहसी कूक पुकारी । ताण थकै क्यू हरियो नाहीं । मुरखा अवसर जो लैहारी॥८६॥