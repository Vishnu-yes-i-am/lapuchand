ओउम कांयरे मुरखा तै जन्म गमायो । भुंय भारी ले भारु । जदिन तेरै होमनै जापनै तुपनै किरिया । गुरु न चीन्हों पंथ न पायों अहल गई जमबारु । तांती बेला ताव न जाग्यो । ठाढी बेला ठारु । बिबैं बैला विष्णु न जंप्यो । तातै बहुत भई कसवारु । खरी न खाटी देह बिणाठी । थीर न पावना पारु । अहनिश आव घटंती जावै । तेरे स्वास सबी कसवारु । जा जन मंत्र विष्णु न जप्यो । कांध सहै दुख भारुं । जा जन मंत्र विष्णु न जप्यो । तै घण तण अहारु । जा जन मंत्र विष्णु न जप्यो । ताको लोही मांस बिकारुं । जा जन मंत्र विष्णु न जप्यो । गांए गाडर सहरे सुवर जन्म २ अवतारु । जा जन मंत्र विष्णु न जप्यो । राने बासो मोनी बैसे, ढुके सुर सवांरु । जा जन मंत्र विष्णु न जप्यो । ते अचल उठावत भारु । जा जन मंत्र विष्णु न जप्यो । ते न उतारिबा पारुं । जा जन मंत्र विष्णु न जप्यो । ते नर दौरे घुपं अंधारु । तातैं तंत्र न मंत्र न जुडी न बुटी । उंडी पडी पहारु । विष्णु न दोष किसो रे प्राणी । तेरी करणी का उपकारुं ।।13।।