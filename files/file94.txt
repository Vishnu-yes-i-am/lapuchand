ओ३म् विष्णु २ तू भण रे प्राणी।जो मन मानै रे भाई।दिन का भूला रात न चेता।कायं पडा सूता। आस किसी मन थई।तेरी कुड काची लगवाड घणो छै।कुशल किसी मन भाई।हिरदै नाम विष्णु को जंपो।हाथै करो टवाई।हरि पर हर की आण न मानी भुलाभुल जपी महमाई।पाहन प्रीत फिटा कर प्राणी।गुरु बिन मुक्त न जाई।पंच क्रोडी ले प्रहलाद उतरियों।जिन खर तर करी कमाई।सात क्रोडी ले राजा हरिचंद उतरियो।तारदे रोहिताश हरिचंद हाटोहाट बिकाई।नव क्रोडी राव युधिष्ठिर ले उतरियो।धन २ कुनती माई।बारा क्रोड समाहन आयो।प्रहलाद सूं कवलजु थाई।किसकी नारी बस्त पियारी।किसका बहिनरु भाई।भूली दुनिया मर मर जवै।ना चीन्हों सुरराई।पाहण नाऊं लोहा सक्ता। नुगरा चीन्हत काई॥९७॥