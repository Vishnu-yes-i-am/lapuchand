मूल सींचो रे प्राणी । ज्यू का भल बुध्दि पावै । जामण मरण भव काल जु चूकै । तो आवा गवण न आवै । भल मूल सींचो रे प्राणी ।। ज्यूं तरवर मेलत ालूं । हरि परिहरि की आण न मानी झंख्या झूल्या आलूं देवा सेवां टेव न जांणी ।। न बंच्या जम कालूं भूलै प्राणी विश्णु न जंप्यो मूल न खोज्यो ।। फिर 2 जोया डालूं । बिन रैणायर हीरे नीरे ।। नगन सीपे तके न खोला नालूं । चलन चलंतै ।। बास बसंतै । जीव जीवंतै ।। काया नवंती । कांयरे प्राणी विश्णु न धती भालूं ।। घडी घटन्तर पहरपटन्तर । रात दिनंतर ।। मास पखन्तर । क्षिण ओल्हरबा कालूं ।। मीठा झूठा मोह विटंबणा ।। मकर समाया जालूं । कबही कोबाइंदो बाजत लोई ।। घडिया मस्तक तालूं। जीवां जूंणी पडै परसा ।। ज्यूं झींवर मच्छी मच्छा जालूं । पहलै जिवडो चेत्यो नाहीं ।। अब ऊंडी पडा पहारूं । जोवर पिंड बिछोडां होय सीता । दिन थाक रहै सिर मारूं ।। ३१।।