ओ३म् नितही मावस नित संकरांति।नितहि गंग हिलोले जाय्।सतगुरु चीन्है सहजै न्हाय्।निरमल पाणी निरमल घाट्।जेयो धोबी जणै धोय्।घर में मैला वस्त्र रहै न कोय्।एक मन एक चित साबण लावै।पहरंतो गाहक अति सुख पावै।ऊंचे नीचे करै पसारा।नाहीं दूजै का संचारा।तिल में तेल पहुप में बास्।पांच तत्त्व में लियो प्रकाश्।बिजली कै चमक आवै जाय्।सहज शून्य में रहै समाय्।नैंयो गावै न यो गवावै।स्वर्गे जाते बार न लावै।सतगुरु ऐसा तत्त्व बतावैं।जुग जुग जीवै बहुर न आवें। ॥१०१॥